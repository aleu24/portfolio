---
Title: Home
Description: Det här är min presentation
---

Home page
==========================

Lite om mig
--------------------------

Mitt namn är Alexander Eklund Ågren, och jag är född och uppvuxen i Stockholm, även om jag tillbringade fem år av min barndom i Belgien. Tack vare det pratar jag, förutom svenska och engelska, även franska. Min karriär har tagit mig genom olika områden, från säkerhet och försäljning till IT och militärt arbete.

Idag jobbar jag inom försvaret, där jag utbildar soldater och gruppchefer inom strid. Jag är även gruppchef i hemvärnet. Efter årsskiftet väntar en ny roll på en annan myndighet, och det var just det steget som fick mig att börja studera mellan mina heltidstjänster för att utveckla mig ytterligare.

IT har alltid intresserat mig, och mina första steg tog jag med formler i Excel. Genom åren har jag lärt mig en hel del på egen hand och på jobbet, till exempel genom att skapa automatiseringar i Jira. Tidigare roller har oftast inneburit ledaransvar, såsom projektledare, teamlead, scrum master, produktägare eller agil coach.

Min fritid präglas av mina två barn, mitt engagemang inom försvaret och mitt brinnande fotbollsintresse. Jag spelar korpenfotboll, är tränare för ett av barnens lag, och har säsongskort för att följa Djurgården.

Under kursen hoppas jag på att bygga en djupare förståelse för IT och stärka min problemlösningsförmåga. Min förhoppning är att fler pusselbitar ska falla på plats och ge mig värdefulla insikter inför framtida roller. Vi syns och hörs under kursens gång!

<img src="%assets_url%/img/ae.jpg" alt="Bild på Alexander" class="home-img">
